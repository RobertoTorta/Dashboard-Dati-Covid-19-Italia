###Studente proponente:

s236929 Roberto Torta

###Titolo della proposta:

Dashboard Dati Covid-19 Italia

###Descrizione del problema proposto:

Il programma si propone di fornire una interfaccia grafica per la visualizzazione semplificata dei dati
nazionali e regionali sul contagio da Covid-19 in Italia, inoltre si intende creare un algoritmo che simula la trasmissione 
di un virus al variare delle condizioni poste dall'user.

###Descrizione della rilevanza gestionale del problema:

Riuscire ad avere accesso ai dati aggiornati del contagio, in modo pratico ed intuitivo, potendosi concentrare sul periodo e 
sulla regione di propria preferenza. Inoltre la parte di simulazione del contagio permetterà all'utente di vedere intuitivamente 
quanto una risposta tempestiva al contagio permetta di contenere la situazione.

###Descrizione dei data-set per la valutazione:

I dati verranno presi dal repository del dipartimento della protezione civile italiana (https://github.com/pcm-dpc/COVID-19), 
verranno scaricati in formato csv tramite wget, caricati su HeidiSQL in un database creato manualmente tramite l'importazione 
di file csv per poi poter effettuare le interrogazioni sql desiderate.
In particolare si creeranno una tabella per i dati a livello nazionale ed una parallela per i dati a livello regionale.
Inoltre verrà creata una tabella per ospitare i dati sul numero della popolazione italiana e delle terapie intensive regione per 
regione.

###Descrizione preliminare degli algoritmi coinvolti:

I principali problemi da affrontare saranno, una volta creati i database, creare i metodi per estrarre i dati in modo funzionale 
alle operazioni da eseguire in seguito, creare i metodi che permettano di calcolare agilmente i vari tassi richiesti dall'user, 
a seconda della data e della regione richieste da esso. Verranno poi creati metodi per il calcolo dei tassi partendo da dati di 
input.

L'ultimo passo sarà quello di creare un algoritmo di simulazione del contagio.
Lo stato del mondo corrisponderà al numero dei contagiati totali, a quello dei morti ed a quello dei guariti.
L'algoritmo partirà con N persone contagiate (passate da parametro), a ciascuna di loro sarà assegnata, sempre dall'user, una 
probabilità di contagiare altre persone, una di guarire ed una di morire; queste probabilità verranno modificate ogni volta che 
una persona passerà nella coda degli eventi, alzando la probabilità di morire o di guarire a scapito di quella di contagiare 
altre persone. Sempre l'utente sceglierà dopo quanti giorni una persona, venuta a contatto con il virus, inizierà a sviluppare 
sintomi, e di conseguenza iniziare a sua volta a contagiare.
L'utente inoltre potrà scegliere tramite interfaccia grafica di modificare le probabilità dei 3 eventi (ad esempio aumentare 
la probabilità di morte simulando la saturazione degli ospedali, aumentare la probabilità di guarigione con trattamenti 
specializzati, diminuire il livello di contagiosità introducendo il distanziamento sociale).
Inoltre a ogni persona della simulazione verrà assegnato casualmente un valore numerico, che simulerà l'età del paziente in 
questione e modificherà a sua volta il valori probabilistici.
La simulazione terminerà una volta esaurite tutte le persone nelle code degli eventi oppure dopo N giorni simulati 
(scelti sempre dall'user), le persone smetteranno di contagiare e si andrà ad esaurire i contagiati già presenti, i risultati 
ottenuti dell'algoritmo saranno quindi stampati a video e resi fruibili in forma grafica ed intuitiva.

###Descrizione preliminare delle funzionalità previste per l'applicazione software:

L'interfaccia sarà dotata di menù a tendine per leggere i dati a livello nazionale e regionale, nei giorni scelti dall'user, 
sono previsti metodi per calcolare il tasso di contagiosità R0, il tasso di mortalità, i posti disponibili in terapia intensiva 
e le percentuali di contagiati.
Verrà inoltre fornito un tasto per la creazione a video di un grafico riguardante i decessi, i guariti, e il totale dei casi, 
sempre a seconda della regione di input.
La parte di simulazione permetterà di scegliere il numero di contagiati di partenza tra un range predefinito e di settare i 
vari parametri che influenzeranno le probabilità della simulazione e la sua durata. I risultati dovranno essere mostrati a 
video sia in formato grafico che in formato testuale.